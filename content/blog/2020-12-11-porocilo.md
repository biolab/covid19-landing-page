+++
date = 2020-12-11T14:00:00Z
draft = false
title = "Končno poročilo o Nacionalni raziskavi o razširjenosti bolezni COVID-19 v Sloveniji"
thumbImage = "/images/post/SARS-CoV2-2209-b.jpg"
frontPageImage = "/images/post/SARS-CoV2-2209-b.jpg"
shortExcerpt = "Metodologija, izbor populacije in testov, rezultati raziskave in rezultati prvih dveh obdobij longitudinalnega spremljanja sodelujočih."
longExcerpt = "Poročamo o metodologiji, izboru populacije, izboru diagnostičnih testov, in preliminarnih rezultatih prvega kroga raziskave ter rezultatih prvih dveh obdobij longitudinalnega spremljanja sodelujočih."
+++

Preliminarni rezultati Nacionalne raziskave o razširjenosti bolezni COVID-19 v Sloveniji so bili slovenski javnosti prvič predstavljeni na [novinarski konferenci 06. 05. 2020](https://vzivo.sta.si/). Preliminarni rezultati so bili predstavljeni v luči spoznanj in dejstev, ki so bili mednarodni znanstveni javnosti poznani konec aprila 2020 oz. na začetku maja 2020.
 
Zaradi velikega interesa tuje javnosti je bilo gradivo, ki je bilo predstavljeno na novinarski konferenci, in nekateri pripadajoči dokumenti sredi maja 2020 prevedeno v angleščino in posredovano slovenski ambasadorki pri Organizaciji za gospodarsko sodelovanje in razvoj (OECD) ter glavnemu tajniku OECD za javno zdravje, ki sta poročilo o zasnovi in preliminarnih izsledkih slovenske raziskave delila z ostalimi državami članicami OECD za interno uporabo.
 
V [preliminarnem poročilu (različica 1.0), z dne 30. 06. 2020](http://file.biolab.si/files/2020-07-6-covid-19-slovenija-porocilo-1-0.pdf), je bila povzeta metodologija raziskave, s posebnim poudarkom na opisu izbrane populacije, izbiri diagnostičnih testov, uporabljenih v raziskavi, preliminarnih rezultatih prvega kroga Nacionalne raziskave ter rezultatih prvih dveh obdobij longitudinalnega spremljanja sodelujočih. Rezultati so bili predstavljeni in ovrednoteni v luči spoznanj, ki v času izvajanja prvega dela raziskave ter predstavitve preliminarnih rezultatov še niso bili na voljo in tega, kar smo in so raziskovalci v mednarodnem prostoru odkrili o novem SARS-CoV-2 do sredine junija 2020.
 
V [preliminarnem poročilu (različica 2.0)](http://file.biolab.si/files/2020-09-08-covid-19-slovenija-porocilo-2-0.pdf), so bili predstavljeni nadaljnji rezultati longitudinalnega spremljanja sodelujočih in novi izsledki populacijskih raziskav, ki so na podlagi naključnega ali reprezentativnega vzorca prebivalcev, podale oceno razširjenosti (okuženosti in seroprevalence) okužb s SARS-CoV-2 in so bile objavljene v recenzirani znanstveni literaturi do konca avgusta 2020.
 
V [končnem poročilu Nacionalne raziskave o razširjenosti bolezni COVID-19 v Sloveniji](http://file.biolab.si/files/2020-12-11-covid-19-slovenija-porocilo-koncno.pdf) povzemamo vse za javnost pomembne znanstvene in strokovne izsledke raziskave. Končno poročilo nacionalne raziskave je napisano kot relativno kompleksno znanstveno poročilo.

![](/images/post/SARS-CoV2-2209-b-large.jpg)

Slika: elektronsko mikroskopski posnetek slovenskega izolata SARS CoV-2.
