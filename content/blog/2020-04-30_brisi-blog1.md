+++
date = 2020-04-30T00:00:00Z
draft = false
title = "Zakaj so pomembni nosno-žrelni brisi?"
type = "post"
thumbImage = "/images/post/brisi1-small.jpg"
frontPageImage = "/images/post/brisi1-small.jpg"
shortExcerpt = "Kaj so nosno-žrelni brisi in zakaj jih potrebujemo?"
longExcerpt = "Kaj so nosno-žrelni brisi, kako poteka postopek analize in kaj nam o COVID-19 povedo rezultati?"
+++

V nacionalni raziskavi o razširjenosti COVID-19 terenske ekipe obiščejo osebe, ki so privolile v sodelovanje, ter odvzamejo dva vzorca. Prvi je nosno-žrelni, ki ga pridobijo z brisom sluznice nosu oziroma kot v šali rečejo nekateri, s praskanjem po možganih. Drugi je vzorec krvi, o čemer bomo podrobneje pisali v naslednjem prispevku. Tokrat si poglejmo, čemu so namenjeni nosno-žrelni brisi.

![](/images/post/brisi1.jpg)

Brisi služijo prepoznavanju prisotnosti aktivnega virusa COVID-19, torej identifikaciji trenutne okužbe. Ko bris pride na Inštitut za mikrobiologijo in imunologijo, dobi svojo šifro, da se zagotovi anonimnost pacienta ter sledljivost vzorca. Paličica se raztopi najprej v prvem reagentu, nato pa še v nekaj naslednjih, s čimer se pridobi čistejši vzorec. Nato se vzorec obdela v celoti avtomatsko, k pomočjo naprave cobas 6800. Ta v prvi fazi iz vzorca pridobi [RNA](https://sl.wikipedia.org/wiki/Ribonukleinska_kislina) (ribonukleinsko kislino), pri čemer išče tako specifični gen za SARS-COV2 kot tudi splošni gen coronavirusov. Z dvojnim preverjanjem lahko dovolj natančno določimo, ali je v vzorcu prisoten virus ali ne. Ker pa je količina prisotne RNA izjemno majhna majhni, se jo v drugem koraku razmnoži s postopkom [PCR](https://sl.wikipedia.org/wiki/Veri%C5%BEna_reakcija_s_polimerazo) oziroma z verižno reakcijo s polimerazo. Z njo vzorec RNA postane dovolj velik, da ga lahko naprava uspešno zazna.

![](/images/post/brisi2.jpg)